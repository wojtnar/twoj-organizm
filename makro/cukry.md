# Są trzy cukry proste

Glukoza, fruktoza i galaktoza.

Podstawowowym cukrem dla naszego organizmu jest glukoza. Jest ona niezbędna dla organizmu. Mózg, czerwone krwinki oraz niektóre komórki w nerkach potrzebują jej. Jednakże konsumowanie glukozy nie jest niezbędne, bowiem całą potrzebną glukozę z powodzeniem wytworzy nasza wątroba w procesie o wdzęcznej nazwie glukoneoganeza. Jeżeli już musisz słodzić, użyj glukozy.

Drugim najczęściej występującym cukrem jest fruktoza. Fruktoza jest dziesięć razy słodsza od glukozy. Występuje ona w owocach, ale także w syropie glukozowo-fruktozowym. Fruktoza, w odróżnieniu od glukozy, jest metabolizowana wyłącznie przez wątrobę: 10% zamienia się w glukozę, reszta w tłuszcz.

Trzecim cukrem jest galaktoza, występująca przede wszystkim w mleku. Jest dla mnie zagadką ewolucyjną, co ona tam robi. Może ma to jakiś sens, a możę jest to jakiś kompromis.

# Dalej mamy dwucukry

Sacharoza, laktoza, maltoza oraz kilka innych rzadziej występujących.

Sacharoza, czyli ten zwykły cukier stołowy, to jedna cząstkecza glukozy i jedna fruktozy. Cukier biały i brązowy rożni się niewiele. Niestety, miód również różni się niewiele od cukru stołowego.

Laktoza występuje w mleku. Składa się z glukozy i galaktozy. Dzieci mają enzym laktaza do rozbijania tego dwucukru. Produkcja tego enzymu słabnie lub wręcz zanika wraz w wiekiem, na tym polega właśnie słynna nietolerancja laktozy.

Maltoza to po prostu dwie cząsteczka glukozy. Występuje chyba głównie w żelach energetycznych dla sportowców.

# Następnie mamy cukry złożone

Podstawowym jest skrobia, czyli wiele rozgałęzionych łańcuchów glukozy. Skrobia jest przez organizm z wielką łatwością rozbijana na glukozę. Drugą formą cukru złożonego jest błonnik. Różnica pomiędzy skrobią i błonnikiem polega na tym, że w błonniku cząsteczki glukozy

Dygresja. Nakopałbym do dupy temu, kto nazwał cząstki (jak elementarne) i cząsteczki (chemiczne) w ten właśnie sposób. Cząstka powinna być czymś większym niż cząsteczka, a w naszym durnowatym nazewnictwie jest dokładnie odwrotnie. Problemu tego nie ma w np. języku angielskim. Jakbym się kiedyś pomylił, proszę o wybaczenie. Nie oznacza to, że nie rozróżniam tych (podstawowych) pojęć.


